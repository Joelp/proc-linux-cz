---
permalink: /vyhody/
redirect_from:
  - vyhody.html
  - index_new.html
layout: wide
---
<article markdown="1">

# Výhody operačního systému Linux

### Vyzkoušejte Linux, o kterém jste zatím jen četli

- [Moderní operační systém](#moderni)
- [Bez virů a spywaru](#bezviru)
- [Zcela ovladatelný](#ovladatelny)
- [Kancelářské nástroje (Office)](#office)
- [Velké množství aplikací](#aplikace)
- [Hry](#hry)
- [Variabilní a přizpůsobitelný](#variabilni)
- [Vzdálená správa a použití](#sprava)
- [Kvalifikovaná podpora a dokumentace](#podpora)
- [Dostupný v češtině](#cestina)
- [Pro všechny zdarma](#zdarma)
![]({{ 'img/lin_shot3.gif' | relative_url }})
{:.vyhody}

Pokud přemýšlíte, **jestli a proč zvolit Linux jako operační systém**, přečtěte si následující řádky, které vám pomohou rozhodování ulehčit.

## Moderní operační systém
{:id="moderni"}
**Linux** je moderní operační systém (OS) a jeho **ovládání je stejně přívětivé jako u jiných systémů**.

**Obsahuje velké množství ovladačů** pro nejrůznější standardizovaný hardware. Linux podporuje širokou škálu <abbr title="Universal Serial Bus">USB</abbr> zařízení, Bluetooth i Wi-Fi, grafické karty ([AMD](https://support.amd.com/en-us/download/linux), [nVidia](http://www.nvidia.com/object/unix.html) a další), SSD disky a mnohá další zařízení.

Linux byl první dostupný operační systém běžící na PC v 64bitovém režimu.

## Bezpečný - bez virů a spywaru
{:id="bezviru"}
Na Linuxu není zpravidla nutné používat **žádný komplikovaný bezpečnostní nebo antivirový program**. Linux je sám o sobě velmi dobře navržen a odolává mnoha známým bezpečnostním rizikům (např. [virům](https://www.viry.cz/)). Aktualizace systému jsou dostupné zdarma a včas, pro každého a bez rozdílu.

## Zcela ovladatelný
{:id="ovladatelny"}
Linux **neodesílá žádné citlivé informace** bez vašeho vědomí. V naprosté většině případů také **nevyžaduje restart** k projevení změn.

Vždy si můžete vybrat distribuci, software, který chcete používat, filosofii, která vám vyhovuje nejlépe, stejně jako vzhled a prostředí, ve kterém chcete pracovat. Můžete si vybrat práci se systémem na nejrůznějších úrovních od [začátečníka](http://bbs.cvut.cz/~covex/linux/newbie.html) až po [pokročilé](http://bbs.cvut.cz/~covex/linux/kouzlo_cmdline.html).

Chování Linuxu je za každých okolností předvídatelné, ovladatelné a dohledatelné. S Linuxem se nedostanete do situace, kdy byste nemohli přijít na to, co a jak systém nebo aplikace dělá. Všechny služby, které na systému běží, máte plně pod kontrolou.

## Kancelářské nástroje (Office)
{:id="office"}
Mezi aplikacemi každé větší linuxové [distribuce]({{ site.baseurl }}{% link _pages/kde-ziskat.md %}) najdete **kancelářský balík, tzv. office**. Nejčastěji se jedná o [LibreOffice](https://www.libreoffice.cz/) s **editorem textů** (Writer), **tabulkovým procesorem** (Calc), nástrojem pro **tvorbu prezentací** (Impress) a dalšími.

Jako poštovního klienta pro práci s e-maily můžete použít třeba [Thunderbird](https://www.mozilla.cz/produkty/thunderbird/).

## Velké množství aplikací
{:id="aplikace"}
V každé linuxové distribuci naleznete od začítku **velký výběr nejrůznějších aplikací** a mnoho dalších si můžete doinstalovat v "obchodu" (samozřejmě zdarma a v plné verzi).

Webový prohlížeč, mediální přehrávač, kancelářský balík, poštovní klient, grafické, 3D i jiné editory, komunikační nástroje a další software uspokojí všechny běžné potřeby při práci s počítačem. S Linuxem si navíc můžete vybrat ty konkrétní programy, které vám nejvíce vyhovují. Naprostá většina těchto aplikací je k dispozici zcela **zdarma** a bez omezení.

Pokud hledáte vhodnou náhradu aplikací zkuste se podívat do naší [tabulky ekvivalentních aplikací]({{ site.baseurl }}{% link _pages/ekvivalenty.md %}).

## Hry
{:id="hry"}
Hraní her není typickým využitím Linuxu. Výběr her je ale kvalitní. O hraní na Linuxu je třeba celý web [Game Tree Linux](http://gametreelinux.com/).

Linuxové hry najdete na [Steamu](https://store.steampowered.com/linux), kde má Linux i živou [hráčskou komunitu](https://steamcommunity.com/linux). Hrát můžete i mnoho her pomocí [WineHQ](https://www.winehq.org/) a [PlayOnLinux](https://www.playonlinux.com/en/), což jsou projekty, které umožňují spouštět hry a aplikace napsané pro systém Windows. Zkušenosti s kompatibilitou jednotlivých aplikací můžete dohledat v [této databázi](https://appdb.winehq.org/).

Z her napsaných přímo pro Linux vybíráme:
- [Battle of Wesnoth](https://www.wesnoth.org/)
- [FlightGear](http://www.flightgear.org/) - letecký simulátor
- [OpenTTD - Open Transport Tycoon](https://www.openttd.com/)
- [SuperTuxKart](https://supertuxkart.net/) - závody s maskoty svobodných projektů
- [WarZone 2100](https://wz2100.net/)

Na Linuxu funguje i [DOSBox](https://www.dosbox.com/) nebo [ScummVM](https://www.scummvm.org/), se kterými spustíte i staré DOSové hry.

## Variabilní a přizpůsobitelný
{:id="variabilni"}
Linux **lze výkonově i vzhledově přizpůsobit** každému požadavku. Můžete ho používat na stolním počítači i notebooku. Jádro Linuxu používá pod kapotou i mobilní operační systém Android.

## Vzdálená správa a použití
{:id="sprava"}
Na Linuxu **je možné pracovat vzdáleně**, a to mnoha různými způsoby. Z příkazové řádky, v kompletním grafickém rozhraní, nebo spuštěním konkrétní aplikace.

Pomocí vzdálené správy vám váš zkušenější kolega nebo kamarád může snadno pomoci s každým problémem, který řešíte, nebo se naopak můžete z práce přihlásit na svůj počítač doma. S Linuxem si můžete na svém počítači spustit nejrůznější druhy služeb jako např. webový (<abbr title="Hyper Text Transfer Protocol">HTTP</abbr>) nebo souborový (<abbr title="File Transfer Protocol">FTP</abbr>) server.

## Kvalifikovaná podpora a dokumentace
{:id="podpora"}
S Linuxem pracuje na celém světě velké množství lidí, včetně odborníků, kteří jsou ochotni se s vámi podělit o svoje zkušenosti. **Většinu dokumentace a návodů naleznete sndno na internetu**.

A v diskusních fórech se s vámi o své zkušenosti podělí a poradí vám mnoho nadšených uživatelů. Odměnou všem ostatním bude to, že jednou vy pomůžete řešit stejný problém někomu jinému. Podporu si ale samozřejmě můžete i koupit jako službu.

## Dostupný v češtině
{:id="cestina"}
Většina aplikací **na vás bude mluvit česky**. Ač je angličtina hlavním používaným jazykem, Linux a jeho aplikace jsou [velmi dobře lokalizovány (překládány) do češtiny](http://www.l10n.cz/). Navíc můžete mít v jedné instalaci nainstalované jak kompletní české, tak např. i německé či hebrejské prostředí, libovolně mezi nimi přepínat.

## Pro všechny zdarma
{:id="zdarma"}
V podstatě **všechny linuxové distribuce jsou k dispozici zdarma**, protože se jedná o **svobodný software**. Nejsnadněji jsou dostupné [ke stažení z internetu]({{ site.baseurl }}{% link _pages/kde-ziskat.md %}). Můžete si ale [objednat](https://www.linuxmarket.cz/) USB flash disk nebo DVD až domů, včetně různých příruček.

Pokud chcete, je možné Linux, s cílenou podporou a doplňky, zakoupit u specializovaných distributorů. Je však na vás, zda hodláte za podporu platit. Systém samotný je vždy, jakožto [svobodný software](https://cs.wikipedia.org/wiki/Svobodn%C3%BD_software), zdarma. Už nebudete muset přemýšlet nad legálností softwaru, nebudete potřebovat registrační klíče. Využívejte výhody legálního operačního systému bez jakýchkoli obtěžujících omezení.

Na vývoji Linuxu se podílí nesmírné množství lidí z celého světa, často ve svém volném čase a pro zábavu. Proto svou práci dávají k dispozici zdarma. Vývoj Linuxu podporují i velké společnosti jako [Red Hat](https://www.redhat.cz/), [IBM](http://www.ibm.cz/), [Novell](http://www.novell.cz/) nebo [Intel](https://www.intel.com/). Nikdo vás ale nenutí komukoli cokoli vracet či platit, ale pokud chcete, můžete sami přispět a Linux vylepšovat. Zapojit se lze nejrůznějšími způsoby - od pomoci při hlášení nalezených chyb, přes [překlady do češtiny](http://www.l10n.cz/) až po programování.

## Linux mne zaujal a [chci ho vyzkoušet]({{ site.baseurl }}{% link _pages/kde-ziskat.md %}).

</article>

<aside>
  {% capture submenu %}{% include submenu.md %}{% endcapture %}
  {{ submenu | markdownify }}
</aside>
